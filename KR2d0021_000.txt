# -*- mode: mandoku-view; -*-
#+TITLE: 補歷代史表
#+DATE: 2015-08-24 22:29:27.632974
#+PROPERTY: ID KR2d0021
#+PROPERTY: BASEEDITION WYG    
#+PROPERTY: JUAN 目錄
<pb:KR2d0021_WYG_000-1a>¶
欽定四庫全書　　　　　史部四¶
　補歴代史表目錄　　　　别史類¶
　　卷一¶
　　　東漢¶
　　　　諸王世表¶
　　　　外戚侯表¶
　　卷二¶
　　　東漢¶
<pb:KR2d0021_WYG_000-1b>¶
　　　　雲臺功臣侯表¶
　　　　宦官侯表¶
　　卷三¶
　　　東漢¶
　　　　將相大臣年表¶
　　卷四¶
　　　東漢¶
　　　　九卿年表¶
<pb:KR2d0021_WYG_000-2a>¶
　　卷五¶
　　　三國¶
　　　　漢季方鎮年表¶
　　卷六¶
　　　三國¶
　　　　三國大事年表¶
　　卷七¶
　　　三國¶
<pb:KR2d0021_WYG_000-2b>¶
　　　　魏國將相大臣年表¶
　　　　魏將相大臣年表¶
　　卷八¶
　　　三國¶
　　　　魏方鎮年表¶
　　卷九¶
　　　三國¶
　　　　漢將相大臣年表¶
<pb:KR2d0021_WYG_000-3a>¶
　　卷十¶
　　　三國¶
　　　　吳將相大臣年表¶
　　卷十一¶
　　　三國¶
　　　　三國諸王世表¶
　　卷十二¶
　　　晉¶
<pb:KR2d0021_WYG_000-3b>¶
　　　　諸王世表¶
　　卷十三¶
　　　晉¶
　　　　功臣世表¶
　　卷十四¶
　　　晉¶
　　　　將相大臣年表¶
　　卷十五¶
<pb:KR2d0021_WYG_000-4a>¶
　　　晉¶
　　　　東晉將相大臣年表¶
　　卷十六¶
　　　晉¶
　　　　方鎮年表¶
　　卷十七¶
　　　晉¶
　　　　東晉方鎮年表¶
<pb:KR2d0021_WYG_000-4b>¶
　　卷十八¶
　　　晉¶
　　　　僭偽諸國世表¶
　　卷十九¶
　　　晉¶
　　　　僭偽諸國年表¶
　　卷二十¶
　　　晉¶
<pb:KR2d0021_WYG_000-5a>¶
　　　　偽漢將相大臣年表¶
　　卷二十一¶
　　　晉¶
　　　　偽成將相大臣年表¶
　　卷二十二¶
　　　晉¶
　　　　偽趙將相大臣年表¶
　　卷二十三¶
<pb:KR2d0021_WYG_000-5b>¶
　　　晉¶
　　　　偽燕將相大臣年表¶
　　卷二十四¶
　　　晉¶
　　　　偽秦將相大臣年表¶
　　卷二十五¶
　　　晉¶
　　　　偽後秦將相大臣年表¶
<pb:KR2d0021_WYG_000-6a>¶
　　卷二十六¶
　　　晉¶
　　　　偽後燕將相大臣年表¶
　　卷二十七¶
　　　晉¶
　　　　偽南燕將相大臣年表¶
　　卷二十八¶
　　　宋¶
<pb:KR2d0021_WYG_000-6b>¶
　　　　諸王世表¶
　　卷二十九¶
　　　宋¶
　　　　將相大臣年表¶
　　卷三十¶
　　　宋¶
　　　　方鎮年表¶
　　卷三十一¶
<pb:KR2d0021_WYG_000-7a>¶
　　　齊¶
　　　　諸王世表¶
　　卷三十二¶
　　　齊¶
　　　　將相大臣年表¶
　　卷三十三¶
　　　齊¶
　　　　方鎮年表¶
<pb:KR2d0021_WYG_000-7b>¶
　　卷三十四¶
　　　梁¶
　　　　諸王世表¶
　　卷三十五¶
　　　梁¶
　　　　將相大臣年表¶
　　卷三十六¶
　　　陳¶
<pb:KR2d0021_WYG_000-8a>¶
　　　　諸王世表¶
　　卷三十七¶
　　　陳¶
　　　　將相大臣年表¶
　　卷三十八¶
　　　魏¶
　　　　諸王世表¶
　　卷三十九¶
<pb:KR2d0021_WYG_000-8b>¶
　　　魏¶
　　　　異姓諸王世表¶
　　　　外戚諸王世表¶
　　卷四十¶
　　　魏¶
　　　　將相大臣年表¶
　　卷四十一¶
　　　魏¶
<pb:KR2d0021_WYG_000-9a>¶
　　　　西魏將相大臣年表¶
　　卷四十二¶
　　　魏¶
　　　　東魏將相大臣年表¶
　　卷四十三¶
　　　北齊¶
　　　　諸王世表¶
　　　　異姓諸王世表¶
<pb:KR2d0021_WYG_000-9b>¶
　　卷四十四¶
　　　北齊¶
　　　　將相大臣年表¶
　　卷四十五¶
　　　周¶
　　　　諸王世表¶
　　卷四十六¶
　　　周¶
<pb:KR2d0021_WYG_000-10a>¶
　　　　公卿年表¶
　　卷四十七¶
　　　隋¶
　　　　諸王世表¶
　　卷四十八¶
　　　隋¶
　　　　大臣年表¶
　　卷四十九¶
<pb:KR2d0021_WYG_000-10b>¶
　　　五代¶
　　　　諸王世表¶
　　卷五十¶
　　　五代¶
　　　　將相大臣年表¶
　　卷五十一¶
　　　五代¶
　　　　諸國世表¶
<pb:KR2d0021_WYG_000-11a>¶
　　卷五十二¶
　　　五代¶
　　　　諸國年表¶
　　卷五十三¶
　　　五代¶
　　　　諸鎮年表¶
　　　　臣等謹案補厯代史表五十三卷¶
　　　國朝萬斯同撰斯同字季野鄞縣人是書以十¶
<pb:KR2d0021_WYG_000-11b>¶
　　　　七史自後漢書至五代史唯新唐書有表餘¶
　　　　皆闕如故各為補撰宗史記前漢書之例作¶
　　　　諸王世表外戚侯表外戚諸王世表異姓諸¶
　　　　王世表將相大臣及九卿年表宗新唐書之¶
　　　　例作方鎮年表諸鎮年表其宦者侯表大事¶
　　　　年表則斯同自創之例也其書自正史本紀¶
　　　　志傳以外參考唐六典通典通志通鑑冊府¶
　　　　元龜諸書及各家襍史次第彚載使列朝掌¶
<pb:KR2d0021_WYG_000-12a>¶
　　　　故端緒釐然于史學殊為有助考自宋以前¶
　　　　唯後漢書有熊方所補年表他如鄭樵通志¶
　　　　年譜僅記一朝大事及正閏始末其于諸王¶
　　　　將相公卿大臣興廢拜罷之由率畧而不書¶
　　　　近人作十六國年表亦多舛漏其網羅繁富¶
　　　　類聚區分均不及斯同之賅備惟晉書既補¶
　　　　功臣世表則厯代皆所當補十六國如成趙¶
　　　　燕秦既有將相大臣年表則十國如南唐南¶
<pb:KR2d0021_WYG_000-12b>¶
　　　　漢北漢閩蜀不當獨闕又魏將相大臣中不¶
　　　　載上大將軍五代諸王世表獨闕後漢注謂¶
　　　　後漢子弟未嘗封王然考承訓追封魏王承¶
　　　　勲追封陳王與後周郯杞越吳諸王事同一¶
　　　　例何以獨削而不登是皆其偶有脱畧者然¶
　　　　核其大體則精宻者居多亦所謂過一而功¶
　　　　十者矣乾隆四十三年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2d0021_WYG_000-13a>¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2d0021_WYG_000-14a>¶
補歴代史表原序¶
自科舉之學盛而史學遂廢昔蔡京蔡卞當國欲絶滅¶
史學即資治通鑑板亦議毁之然而不能今未嘗有史¶
學之禁而讀史者顧無其人由是而歎人才之日下也¶
憶余十九二十歲時讀二十一史每日丹鉛一本遲明¶
而起雞鳴方已葢兩年而畢然付性魯鈍一傳未終已¶
迷其姓氏者徃徃有之朱子云思慮計畫者魂之為也¶
記憶辨别者魄之為也固知余之魄弱也先忠端公就¶
<pb:KR2d0021_WYG_000-14b>¶
逮時途中謂某曰汝近日心麤不必看時文且將架上¶
獻徵錄渉略可也自後三年始讀二十一史因先公之¶
言也夫二十一史所載凡經世之業亦無不備矣然其¶
間缺略甚多司馬遷創為本紀志表列傳諸史皆因之¶
後漢即有志而無表三國表志並無矣以南朝而言晉¶
宋齊梁陳皆無表梁陳并無志也以北朝而言魏齊周¶
隋皆無表齊周并無志也唐之志表極詳五代既無表¶
而司天職方二考則律厯五行地理三志之略其他不¶
<pb:KR2d0021_WYG_000-15a>¶
能及宋遼金元志表俱備然據所可考者作表不計詳¶
略豈非讀史者之憾乎是故杜氏通典鄭樵通志文獻¶
通考皆足以補史志之缺文而補表者古今以來無其¶
人也宋謝翺嘗采獨行作秦漢之際月表今亦亡矣即¶
以志而論傳世久逺亦多錯誤如漢律歴志統母誤為¶
統法見日法誤為月法見月日法誤為日法至於除法¶
尤為錯亂余推冷州鳩七律方為之改正後漢律歴志¶
所列元紀蔀章之法以乾鑿度較之大槩不合同出於¶
<pb:KR2d0021_WYG_000-15b>¶
四分而鑿度可推厯志不可推其為誤也多矣四明萬¶
季埜吾友履安先生之少子也先生以文章風節高天¶
下而季埜克繼之其讀書五行並下𢎞羊潛計安世黙¶
識季埜準之誠不足怪而尤熟於明室之典故㑹修明¶
史當事諸公無不咨其博洽嘗慨二十一史多無表乃¶
悉從而補之得六十卷誠不朽之盛事大有功於後學¶
者也余憶崇禎己巳於陳眉公坐上遇許子洽有明館¶
閣九卿年表初成見之以為竒書此不過目前一代之¶
<pb:KR2d0021_WYG_000-16a>¶
考索而季埜能追考於千載之上豈不謂尤竒耶余向¶
讀史時嘗有意為斯事忽忽未果嘉季埜之克成余志¶
也故為敘之如此¶
康熈壬申歲季秋姚江黄宗羲太沖譔¶
太史公撰史記上自黄帝至本朝又以並時異世年差¶
不明作十表内分為世表年表月表班氏撰漢書稍變¶
其體作八年表然蘭臺耑述本朝而乃更次第古今人¶
物此則可已也及范蔚宗作後漢書所注意惟在列傳¶
<pb:KR2d0021_WYG_000-16b>¶
諸論贊雖八志尚謂不盡前此撰東漢二十二家亦惟¶
邊韶崔寔嘗有百官表蔚宗亦改為百官志而表遂闕¶
焉陳夀而下即志猶未備至唐書始復作表然其所載¶
大臣世系裒然數卷於國史中詳作宰相家乘亦何謂¶
也後五代書復無表宋司馬文正公既作通鑑亦以編¶
年之書雜記衆國事差次不齊因倣太史公年表例采¶
其大事精語年經月緯作為目錄三十卷而後史家之¶
事備焉吾友萬履安先生以文章節義領袖東南有子¶
<pb:KR2d0021_WYG_000-17a>¶
八人皆好學而少子季野尢潁異甫總角輙能讀父書¶
弱冠時愾後漢書無表因補作諸王功臣世表外戚宦¶
官侯表及將相大臣九卿年表凡四篇自後遂遍作三¶
國晉宋齊梁陳魏北齊周隋下及五代凡六十篇而他¶
僭竊諸國亦附見焉季野于史學可謂勤矣夫蘭臺生¶
於東漢去西京不遠本朝文獻方䇿未亡然其王子侯¶
表尚有失書侯所食邑名者某人嗣不具年月者百官¶
表有姓名不具者失載遷免者俱為史之闕文今季野¶
<pb:KR2d0021_WYG_000-17b>¶
生千載而後惟從故籍中精覽詳稽心通本末定其世¶
次歲月以補前人所未有其事益難太史公論作史之¶
法一曰深思一曰深考葢從來著述家未有不審於經¶
營慎於證辨而能成一家之書者也季野益習於有明¶
三百年文獻又嘗作開國以後至監國行朝功臣將相¶
内外諸大臣年表以備史官採錄適季野修吾鄉郡乘¶
先覽舊書諸列傳見所載某年先輩為某官行事季野¶
隨覽隨判其上曰是年某月此公已遷去代者為某何¶
<pb:KR2d0021_WYG_000-18a>¶
得以甲冐乙如是甚多他人覆驗之不爽月日季野第¶
六兄充宗博通經學每讀一經輙盡集古今先儒諸説¶
擇其言尤精者率蚊脚細書歲積至十餘卷所譔儀禮¶
商周官辨非春秋私説諸書争為學者傳錄萬氏兄弟¶
於經史之學若此其視今世學者為何如也¶
康熈丙辰歲季春同里李鄴嗣杲堂譔¶
易編年為紀傳古史之法微矣其遺意猶存者吾於表¶
有取焉表或年經而國緯或國經而年緯或主地或主¶
<pb:KR2d0021_WYG_000-18b>¶
時或主世系事微不著者錄而見之劉知幾曰於帝王¶
則叙其子孫於公侯則紀其年月列行縈紆以相屬編¶
字戢孴而相排使讀者閲文便覩舉目可詳此其所以¶
為快也乃又詘其煩費無用得之不為益失之不為損¶
豈篤論乎班固而後表多闕焉不作伏無忌黄景之諸¶
王王子功臣恩澤侯表邊韶崔實延篤之百官表作矣¶
而不傳袁希之之漢表熊方之後漢表李燾之歴代宰¶
相年表補前人之闕矣而未備成學之人欲覽其要不¶
<pb:KR2d0021_WYG_000-19a>¶
得未嘗勿憾焉鄞人萬斯同字季野取歴代正史之未¶
著表者一一補之凡六十篇益以明史表一十三篇攬¶
萬里於尺寸之内羅百世於方冊之間其用心也勤其¶
考稽也博俾覽者有快於心庶幾成學之助而無煩費¶
無用之失者與昔之論史者毎以漢書古今人物表為¶
非然韓祐續之猶見收於唐志矧季野所編皆歴代正¶
史所必不可闕者用以鏡當世之得失雖附諸史並頒¶
之學宫奚不可也¶
<pb:KR2d0021_WYG_000-19b>¶
康熈壬申歲季春秀水朱彜尊譔¶
